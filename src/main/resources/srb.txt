Sumnjiv paket na Old Trafordu, uništen eksplozijom
Policija u Mančesteru pronašla je sumnjiv paket na stadionu Old Trafordu, neposredno pred početak meča poslednjeg kola Premijer lige.
AK Izvor: B92 nedelja, 15.05.2016. | 16:31 -> 18:03
Foto: Getty images
Foto: Getty images
Povezane vesti
    Foto: Getty images
    Mitrović asistirao, pogodio, pa pocrveneo
    Foto: Getty images
    Siti bodom do LŠ, Sautempton u LE!
    Foto: Getty images
    Štutgart otpustio trenera, šta će biti s Kostićem?
U toaletu na severozapadnom delu najvećeg premijerligaškog stadiona pronađen je mobilni telefon žicama povezan sa cevi, kod tribina "Ser Aleks Ferguson" i Stretford End", zbog čega je OT odmah evakuisan, a utakmica Mančester Junajteda i Bornmuta otkazana.
Nakon pretrage uz pomoć policijskih pasa u pomoć je pozvan protivbombaški vojni tim koji je u kontrolisanoj eksploziji uništio pronađeni paket.
Iako je Evropa mesecima u strahu od terorističkig napada, nakon novembarskog krvoprolića u Parizu i martovskog u Briselu, trenutno nema informacija da incident na Old Trafordu ima sličnu pozadinu.
Pojedini engleski mediji, mahom tabloidi, čak tvrde da je u pitanju bila samo neslana šala nekog navijača.
Junajted je protiv Bornmuta tražio pobedu za plasman u kvalifikacije u Ligu šampiona, ali je ostao bez šanse nakon remija gradskog rivala Sitija u Svonsiju 1:1.